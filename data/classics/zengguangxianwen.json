{
  "id": "zengguangxianwen",
  "title": "增广贤文",
  "author": "明·佚名 (编)",
  "totalChapters": 1,
  "versionNote": "《增广贤文》，又名《昔时贤文》，是中国明清以来流传极广的民间处世智慧百科。它集结了大量谚语、格言和民间智慧，以朗朗上口的对仗句式，深刻揭示了社会的潜规则、人性的复杂以及处世的圆融。虽然部分内容带有时代的局限性，但其中关于勤奋、节俭、交友和心态的智慧，至今仍有极强的现实意义。",
  "chapters": [
    {
      "chapter": 1,
      "title": "增广贤文精华",
      "content": "昔时贤文，诲汝谆谆。集韵增广，多见多闻。观今宜鉴古，无古不成今。\n知己知彼，将心比心。酒逢知己饮，诗向会人吟。相识满天下，知心能几人？\n相逢好似初相识，到老终无怨恨心。近水楼台先得月，向阳花木早逢春。\n易涨易退山溪水，易反易覆小人心。运去金成铁，时来铁似金。\n读书须用意，一字值千金。逢人且说三分话，未可全抛一片心。\n有意栽花花不发，无心插柳柳成阴。画虎画皮难画骨，知人知面不知心。\n钱财如粪土，仁义值千金。流水下滩非有意，白云出岫本无心。\n当时若不登高望，谁信东流海洋深？路遥知马力，日久见人心。\n马行无力皆因瘦，人不风流只为贫。贫居闹市无人问，富在深山有远亲。\n求人须求大丈夫，济人须济急时无。渴时一滴如甘露，醉后添杯不如无。\n山中也有千年树，世上难逢百岁人。世事洞明皆学问，人情练达即文章。\n宁可直中取，不可曲中求。人无远虑，必有近忧。知足者常乐，能忍者自安。"
    }
  ]
}
